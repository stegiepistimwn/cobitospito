# Σπίτι κατασκευασμένο από COB
Συμμετοχή στο διαγωνισμό ρομποτικής της ellak σχολικού έτους 2022 - 23

**Κατιάνα - Παναγιώτης - Ανδρέας - Αλέξανδρος**  
Στέγη Επιστημών Ερμιονίδας


Σε μία από τις πιο αρχαίες τεχνικές χτισίματος με γήινα υλικά, το κομπ, χρησιμοποιούνται τα χέρια και τα πόδια για να σχηματιστούν μάζες πηλού αναμεμιγμένου με άμμο και άχυρο οι οποίες τοποθετούνται η μία πάνω στην άλλη διαμορφώνοντας έτσι μονολιθικές κατασκευές με μεγάλη σταθερότητα. Η λέξη κομπ προέρχεται από την αγγλική λέξη cob που σημαίνει σβώλος.
![cob house][def4]



Έχοντας μια προϊστορία χιλιάδων χρόνων, το cob χρησιμοποιούταν μέχρι και τα μέσα του περασμένου αιώνα στην Αγγλία όπου υπάρχουν σπίτια πεντακοσίων χρόνων χτισμένα έτσι. Στα πλεονεκτήματά του η στιβαρότητα της κατασκευής, η απλότητα των εργαλείων και η μεγάλη ελευθερία που προσφέρει στον σχεδιασμό. Εφόσον δεν απαιτούνται ίσιες φόρμες ή καλούπια το ίδιο το υλικό οδηγεί σε οργανικά σχήματα: καμπύλοι τοίχοι, θόλοι και αψίδες. Χτίζοντας με το κομπ είναι εμπειρία παρόμοια με γλυπτική με πηλό.Στα αδύνατα σημεία συγκαταλέγεται η αργή ταχύτητα και η δυσκολία κατασκευής.

Η αντοχή τους σε μια μεγάλη γκάμα καιρικών συνθηκών τα κάνει άνετα και βιώσιμα στα πιο κρύα κλίματα αλλά και συνθήκες ερήμου.  Το κομπ χρησιμοποιήθηκε επί χιλιετίες ακόμη και στις σκληρές κλιματολογικές συνθήκες των βρετανικών ακτών στο ύψος των Αλεούτιων νήσων. Χιλιάδες άνετα και γραφικά σπίτια από κομπ στην Αγγλία κατοικούνται συνέχεια εδώ και αιώνες έχοντας μάλιστα και πολύ μεγάλη τρέχουσα εμπορική αξία.

Η αναγέννηση του κομπ ξεκίνησε στην Αμερική όπου απολαμβάνει μια συνεχώς αυξανόμενη δημοσιότητα όχι μόνο λόγω των παραπάνω αναφερομένων πλεονεκτημάτων αλλά και από την δυνατότητα που προσφέρει στον ιδιοκτήτη – κατασκευαστή να αποφύγει τα τεράστια οικονομικά φορτία και τις δεσμεύσεις που συνεπάγεται η αγορά κατοικίας.

[Πηγή cob.gr (με άδεια από τον κ. Κωνσταντίνο Κοντομάνο που τον ευχαριστούμε θερμά)][def3] 

![Από την συνέντευξη][def]

[Αρχική Σελίδα έργου][def2]


[def]: 1.png
[def2]: https://github.com/stegiepistimwn/cobitospito
[def3]: cob.gr
[def4]: cob3.jpg
